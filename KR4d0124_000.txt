# -*- mode: mandoku-view; -*-
#+TITLE: 襄陵文集
#+DATE: 2015-08-24 23:55:27.151156
#+PROPERTY: ID KR4d0124
#+PROPERTY: BASEEDITION WYG    
#+PROPERTY: JUAN 提要
<pb:KR4d0124_WYG_000-1a>¶
欽定四庫全書　　　　　集部三¶
　提要¶
　　襄陵文集十二卷　　　别集類二(宋/)¶
　　　　(臣/)等謹案襄陵文集十二卷宋許翰撰翰字¶
　　　　崧老拱州襄邑人元祐三年進士徽宗欽宗¶
　　　　時再為給事中擢同知樞密院以議論不合¶
　　　　去高宗即位召為尚書右丞兼權門下侍郎¶
　　　　復乞宫祠以歸事迹具宋史本傳據蔡絛鐵¶
<pb:KR4d0124_WYG_000-1b>¶
　　　　圍山叢談所載絛與翰葢最相契然史稱翰¶
　　　　于宣和間即奏記蔡京謂百姓困弊起為盜¶
　　　　賊天下有危亡之憂願罷雲中之師修邉保¶
　　　　境時不能用其後燕山之役卒以召釁論者¶
　　　　謂其有曲突徙薪之謀其諫种師道不當罷¶
　　　　疏至三四上亦深得救時要領至南渡後入¶
　　　　踐政府極論黄潛善姦邪而力言李綱忠義¶
　　　　可用致為宵小齮齕去位生平正直之節終¶
<pb:KR4d0124_WYG_000-2a>¶
　　　　始不撓今所上章奏具在集中其勁氣凛然¶
　　　　猶可想見然則絛所記錄亦為其西清詩話¶
　　　　依附蘇黄以求名耳不足為翰累也翰所著¶
　　　　有論語解春秋傳諸書蓋頗究心扵經術深¶
　　　　故發為文章具有源本惟論配享劄子一通¶
　　　　稱揚雄與孟子異世同功請以配食孔子廟¶
　　　　廷位次孟子其說頗為誣謬耳陳振孫書錄¶
　　　　解題稱襄陵集二十四卷其本久佚今據永¶
<pb:KR4d0124_WYG_000-2b>¶
　　　　樂大典所載採輯編次釐為十二卷其奏疏¶
　　　　為永樂大典所原缺者則别據厯代名臣奏¶
　　　　議補入庶直言讜論猶得以考見其什一云¶
　　　　乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
